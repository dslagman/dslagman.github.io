---
period: januari 2013
title: Een nieuwe kans
image: about/2.jpg
---

Het was toch mijn ding niet en ik werd ook nog boventallig verklaard. Was ik zo’n minkukel? Voegde ik dan niks toe? Heb ik hier al die tijd voor geleerd? Is dit het dan? Wat nu? Allemaal vragen die naar boven kwamen. Heel eerlijk gezegd bleef ik daar wel even mee zitten, maar plots kreeg het een wending. Ik kwam via LinkedIn in contact met de werkgever die mijn leven veranderde: een nieuwe kans!

> #### "zo cool om met een aantal regels code en wat gepuzzel een applicatie neer te zetten"

De nieuwe werkgever gaf mij de mogelijkheid om me meer in een technische richting te ontwikkelen. Beginnend met technisch applicatiebeheer voor klanten, maar met het oog op een rol als technisch consultant. Dit alles op het gebied van softwareontwikkeling. Hiervoor moest ik worden geschoold tot softwareontwikkelaar. De applicaties waren vooral in .NET waardoor dit een logische start was. Op dag één was ik verkocht. Ik vond het zo cool om met een aantal regels code en wat gepuzzel een applicatie neer te zetten, dat ik zo ongeveer elke avond druk bezig was met het verdiepen in hoe dit dan werkte en wat ik er allemaal precies mee kon doen. Vooral de verschillende manieren en het uitzoeken wat het meeste efficiënt was met zo min mogelijk code om te onderhouden was superboeiend.